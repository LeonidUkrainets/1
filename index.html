<!DOCTYPE html>
<html>
<head>
  <meta charset="utf-8">
  <title>Казки </title>
  <link href="https://fonts.googleapis.com/css?family=Amatic+SC|Raleway:100,200,600,700" rel="stylesheet">
  <link rel="stylesheet" type="text/css" href="style.css">
</head>
<body>

  <nav class="navigation">
    <ul>
      <li>Про проект</li>
      <li>Національна культура</li>
      <li class="logo">Казки</li>
      <li>Статті</li>
      <li>Коментарі</li>
      <li class="donate">Долучитись</li>
    </ul>
  </nav>

  <div id="banner">
    <div class="content">
      <h1>А в якій казці хотіли би жити ви?</h1>
    </div>
  </div>

  <div id="main" class="content">
    <h3>Казка про істоту</h3>
    <span class="byline">Автор: Леонід Українець</span>
    <p> Якось в одному селищі з’явилась нова істота. Ця істота не пам’ятала, як вона тут опинилась, і що було з нею раніше. Тож вона поцікавилась у першого стрічного Крота, що тут діється. Кріт був дуже добрим і працьовитим, настільки працьовитим, що працював під землею увесь день і тільки іноді вилізав на поверхню. Саме в цей момент до нього підійшла Істота і задала питання: «А що ти робиш?» Почувши, що його праця когось цікавить, Кріт гордовито відповів: 
– Я рию землю. А чим ти хочеш зайнятись?
– Я ще не знаю, –  відповіла Істота.
– Гайда разом зі мною! – запропонував Кріт.
– Гаразд, –  відповіла Істота і почала уважно дивитись, як Кріт риє землю. Але самій рити землю їй не вдавалось, хоча вона й дуже старалась. Добрий Кріт, побачивши, що Істота не здатна рити землю, дав їй кілька черв’ячків. Але вони були не до вподоби Істоті на велике розчарування Крота. 
– Слухай, – сказав згодом Кріт, – вочевидь поратись в землі – не твоє заняття. То може ти Вівця?
– Не знаю…
– Тут на лузі пасеться дуже багато овець, може ти – одна з них? Якщо  підеш цією стежкою, то зможеш приєднатись до них і напевне знайдеш собі подібних…
      Істота вирушила до лугу, на якому паслись вівці. На велику радість вони були повною протилежністю Кротові: адже ходили по землі, а не під землею, у них була гарна кучерява шерсть і вони тримались зграї, а не повзали поодинці. Трава, яку вони щипали на лузі, була значно смачнішою за бридких черв’яків. Істота з радістю приєдналась до овець. Ті спочатку дивились насторожено, але коли новенька почала щипати траву разом з усіма, то прийняли її за свою. 
      Життя овець було добре налагоджене: цілий день вони мирно паслись на лузі. Істоті сподобалась доброзичливість та лагідна вдача овець, то вона вирішила залишитись у стаді. Там панувала любов та злагода. Серед овець в пошані була правдивість і вдячність. Але з часом виявилось, що життя овець не таке вже й безтурботне, бо вони потерпають від хижаків і постійно живуть у страхові. Вівці настільки сильно боялись хижаків, що навіть легкий подих вітру міг викликати у них паніку. І якщо одна з овець починала тікати в паніці, всі інші починали бігти за нею. Такий вже в них був стадний інстинкт.
      Пробувши серед овець деякий час, Істота вирішила покинути стадо. Три дні і три ночі, а може три роки і три місяці вона шукала собі нове місце у світі. Нові місця були не настільки приємними, як зелений луг, до якого вже звикла Істота. Доводилось їсти, те що трапиться, а іноді й зовсім голодувати. Іноді доводилось тікати від справжніх хижаків, а не від раптового вітру. Спочатку було важко, але це привчило Істоту особисто нести відповідальність, а не перекладати її на інших.
      Одного разу Істота зустріла Кота, що вправно ловив рибку у ставку. Побачивши, з яким смаком Кіт їсть рибку, вона попросила в нього: 
– Будь ласка, дай і мені поїсти.
– Ач яка! – замуркотів Кіт, – налови собі, коли хочеш поїсти.
– Але я не вмію, я ще ніколи не ловила рибу. А коли жила серед овець, то ми завжди ділились їжею.
– Так то вівці, а я Кіт, – пронявкав рудий пухнастик. А згодом додав: – Та ти щось не дуже схожа на вівцю, як ти опинилась в їх стаді?
Й Істота розповіла Котові про своє життя. Той уважно вислухав її і сказав: «Якщо хочеш, то можу навчити тебе ловити рибу та іншу здобич, а за мою науку ти віддаватимеш мені одну десяту частину твого вилову протягом року.» «Гаразд», – погодилась Істота.
Настали нові часи: Кіт навчив Істоту, як майструвати знаряддя, як сидіти в засідці і чекати на здобич, оберігати себе від більших і сильніших хижаків, як планувати своє полювання і розраховувати свої сили, вірити в себе, але перевіряти обставини, вивчати причини успіхів і невдач на полюванні, бути цілеспрямованою, послідовною і наполегливою, орієнтуватись в часі і просторі за допомогою зірок, сонця, місяця, річок, дерев, мохів та інших природних вказівників і, що ще дуже важливо, вміти розрізняти своїх і чужих.
     Минав час: Істота навчилась у Кота всього, чого вміла і згодом почала полювати самостійно. Час від часу вони зустрічались з Котом під стародавнім дубом і обмінювались розповідями про свої пригоди. Одного разу Кіт розповів, як йому вдалось дістатися всередину комори, де зберігались сметана і молоко. Він вдосталь поласував цими смачними стравами і казав, що це було найкраще з того, що він коли-небудь смакував. На той час Істота вже вдосталь наситилась здобиччю, що можна впіймати в лісі або полі, і їй теж кортіло скуштувати чогось новенького і смачненького. Тож вона розпитала у Котика, де розташована та комора і одного дня вирушила туди, щоб поласувати молоком, сметаною та ще чимось.
      Вона проникла на задній двір, але вікно в комору виявилось зачиненим, а зовсім не так, як розповідав Кіт. Тоді Істота вирішила розбити скло, щоб потрапити всередину, аж дуже їй кортіло поласувати смачненьким. Скло – крихкий матеріал, тож вона легко його зламала, але при розбиванні скло дуже гучно задзвеніло. Істота проникла всередину комори – а там молоко свіже, сметана, масло! І все таке смачне і запашне!
      Та брязкіт скла почув місцевий Пес. Він підбіг до розбитого вікна і одразу зрозумів, що туди проник хтось чужий. Пес застрибнув у розбите вікно і застав Істоту зненацька.
– Відпусти мене! – заблагала Істота, – Ось візьми краще масла, молока чи сметани; тут на нас обох вистачить.
– Але це не твоя їжа і ти не маєш права її пропонувати мені! Хіба ти доклала хоч найменше зусилля, щоб отримати молоко, зібрати сметану, збити масло?
– Ні. Але один кіт розповідав мені, що був тут, ласував сметаною. Тож і мені теж закортіло, – невпевнено відповіла Істота.
– Знаю цих котів, – спересердя відповів Пес, – вони дуже цінують власну працю, але не дуже поважають працю інших. Нічого, якось і його піймаю. А тебе я візьму під варту аж до тих пір, поки ти відшкодуєш заподіяну шкоду. Так Істота провела три роки, виконуючи всі вказівки Пса по господарству. 
      А далі почала розпитувати у нього, чому він не полює, адже вдосталь сильний і спритний. Пес відповів, що його обов’язок – забезпечувати справедливість. Звісно, він міг би полювати і забезпечувати себе їжею в такий спосіб, але хто б тоді підтримував порядок у світі? Вівці на це не здатні, бо надто боязкі. Коти не хочуть, бо надто жадібні, а коли наситяться, то стають ліниві. То ж доводиться вірному Псові забезпечувати дотримання правил іншими створіннями.
      Істоті дуже сподобався Пес, бо його думки, слова і вчинки відповідали одне одному. А ще він був дуже сильним і сміливим. Тож Істота попросила Пса, щоб він і її навчив правил, що забезпечують порядок у світі. Довго істота вивчала правила життя і тренувала свою силу…
      А потім стали вони удвох забезпечувати порядок і справедливість: відганяли хитрих лисиць, що полювали на беззахисних перепілок, проводили роз’яснювальну роботу серед котів, щоб вони не цупили сметану з комори, а коли слова не допомагали, то застосовували силу.
      Одного разу Істота побачила, як на високого горіха, що ріс у центрі селища, сіли двоє птахів і почали там вити гніздо. Це були великі і дивовижно білі птахи і тільки між очима в них була чорна цятка. Істота обурилась, що птахи вирішили оселитись без дозволу і почала сварити птахів, щоб вони не вили гнізда. Тоді птахи здійнялись в небо і полетіли геть. А ввечері істота розказала про цей випадок Псові.
– Що ти наробила?! – загарчав Пес, – це ж були лелеки – птахи, що приносять щастя!
– Я ж не знала..., – знітилась Істота.
– Незнання правил не звільняє від відповідальності, – суворо відповів Пес. – Тепер іди: знайди їх і поверни їх назад.
Пішла Істота шукати лелек. Довго вона йшла: через швидкі ріки, густі ліси і довгі лани. І все запитувала вона зустрічних, чи бачив хтось, куди полетіли лелеки. Аж нарешті Сокіл підказав, що лелеки можуть жити на високій зеленій горі. Подалась Істота у гори, а дерева на той час уже почали вбиратись у жовте листя. Аж на решті побачила Істота лелек.
– Доброго дня! Пробачте мені, лелеки, що прогнала вас. Повертайтесь на дерево до селища, живіть з нами у мирі і злагоді. 
– І тобі доброго здоров’я.  Ми не тримаємо на тебе зла. Але тут на горі ми вже звили гніздо, тут зросли наші діти і нам вже час летіти до вирію. Якщо хочеш, лети з нами.
– Але як я полечу, якщо не вмію літати?
– Ми тебе навчимо, – відповіли лелеки, – у тебе ж є крила!
– Й справді! – І тільки тепер Істота зрозуміла, що той тягар, котрий завжди у неї був за плечима – то насправді крила!</p>

    <p></p>

    <div class="pull-quote">
      <h2>"Тут може бути ваша реклама"</h2>
    </div>

    <p>Проект "Простір Казки" започатковано 2014 року</p>

    <p>Перед появою дитини я задумався: «А з чого починається життя?»
      Зазвичай це пологовий будинок, грудне вигодовування … Спочатку дитина просто реагує на різні звуки і тільки десь на шостому місяці від народження починає намагатись їх відтворити.
      Для того, щоб дитина вчилась говорити, з нею треба спілкуватись. Зокрема можна розповідати казки. Але казки слугують не тільки для розвитку мовлення, але ще й мають виховний ефект. Адже через них діти засвоюють архетипи поведінки, котрі потім використовують...</p>
  </div>

  <div class="share">
    <a href="#">Лінки</a>
    <a href="#">Улюблене</a>
    <a href="#">Читати ще</a>
  </div>

</body>
</html>